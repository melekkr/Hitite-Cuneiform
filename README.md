# Hitite-Cuneiform (Derin Öğrenme ve Bir Uygulama)
“Derin Öğrenme ve Bir Uygulama” projesinde derin öğrenmeden en iyi şekilde faydalanarak tarihçiler veya arkeologlar için Hitit çivi yazılarını çözümlemek hedeflenmiştir. Uygulamayı gerçekleştirebilmek için birçok algoritma hakkında literatür çalışmaları yapılmıştır. Sınıflandırma (classification), regresyon (regression), genelleme (generalization), düzenlileştirme (regularization) ve CNN (Convolutional Neural Network) algoritmaları da araştırılan algoritmalar arasında yer almaktadır. Yapılan bu araştırmaların ardından uygulama CNN algoritması ile gerçekleştirilmiştir. 

Literatür çalışmaları sırasında uygulama esnasında yardımcı olması açısından örnek bir kod elde edilmiştir. Bu sayede CNN algoritmasının çalışma mantığı da pratikte de anlaşılmıştır. Bulunan kod öncelikle 125.000 adet kedi ve köpeklere ait etiketli resimler ile eğitilmektedir. Bunun ardından ise eğitim aşamasında kullanılan resimlerden farklı ve etiketsiz resimlerle sistem test edilmektedir. CNN algoritmasının koddaki etkisini görebilmek amacıyla başlangıçta 2, daha sonra ise 4 ve 6 katmanlı olarak algoritma uygulanmıştır. 
 
Projedeki asıl amaç “Ekmeği yiyeceksiniz, suyu ise içeceksiniz.” olarak Türkçeye çevrilen Hititçe cümledeki kelimeler arasından Ekmek ve Su kelimesinin ayırt edilmesidir. Deneme veri setini elde edebilmek için işaretler farklı kişiler tarafından farklı kalemler ile çizilmiş daha sonra bu resimler “PDF” formatına getirilmiş ve resimler tek tek kırpılmıştır. Sonrasında Image Augmentation adlı algoritma kullanılarak çoğaltılıp bütün veriler 64x64 piksel boyutuna getirilmiştir. Daha geniş bir uygulama elde edebilmek için “MATLAB” yazılımından faydalanılmıştır. Sistemi test etmek için başlangıç olarak yalnızca “su” verisi kullanılmıştır. Daha sonra ise CNN algoritması için gerekli işlemler yapılmış en uygun katman sayısına da sırası ile denenerek karar verilmiş ve tüm bu işlemler sonucunda tabletteki tüm verilerin içinden “su” verisinin ayırt edilmesi, tanınması sağlanmıştır.
